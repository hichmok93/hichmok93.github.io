---
title: Opinie - Etnisch profileren. 
date: 2023-01-20 18:34:00 +0800
categories: [peroonlijke ontwikkeling, etnisch profileren]
tags: [mens,psychologie, politiek, opinie]     # TAG names should always be lowercase
description: Etnisch profileren verwijst naar de praktijk waarbij iemands ras of etniciteit wordt gebruikt als de belangrijkste reden om hem of haar van criminele activiteiten te verdenken. Dit type profilering wordt als discriminerend beschouwd en wordt over het algemeen gezien als een schending van burgerrechten.
media_subpath: /assets/img/
image:
  path: "https://radar.nl/wp-content/uploads/2021/11/Etnisch-profileren-Ez-Silva-WEB-scaled.jpg"
  
  alt: "Afbeelding: Parool.nl/etnisch-profileren-ondermijnt-de-samenleving"
---
 
# Etnisch profileren

## Inleiding
Mijn aankomst op luchthaven Ben-Gurion was een interessante kennismaking met het land. Bij aankomst in Tel Aviv werd ik twee uur vastgehouden en ondervraagd. De uitermate brutale en onvriendelijke benadering van het personeel gaf me het gevoel dat ik als misdadiger werd behandeld, terwijl ik niets had misdaan. Ik landde enkel op een stuk grond dat al decennialang politiek gevoelig ligt. Het gesprek met een van de medewerkers van de luchthaven verliep als volgt: "Wie is je vader?" Ik antwoord: "Omar." "Wie is de vader van je vader?" "Max." Ik zie aan haar lichaamstaal dat ze dit niet kan geloven. "Loop maar mee," zegt ze. Ze wijst naar een plastic tuinstoel in de hal: "Ga hier maar zitten en vul dit formulier in." Ze overhandigt me een briefje met dezelfde vragen en een verzoek om mijn contactgegevens. Dit alles gebeurt naast een lange rij reizigers die net zoals ik zojuist zijn aangekomen en wachten om door de douane te gaan.

Iedereen kan zien dat ik eruit gepikt ben. Naast mij zit een Italiaanse vrouw die zich ook beklaagt over de ogenschijnlijk racistische aard van haar controle. Ze vertelt me dat dit niet de eerste keer is dat ze na een terugkomst in Israël wordt staande gehouden.

## Definitie
Etnisch profileren verwijst naar de praktijk waarbij iemands ras of etniciteit wordt gebruikt als de belangrijkste reden om hem of haar van criminele activiteiten te verdenken. Dit type profilering wordt als discriminerend beschouwd en wordt over het algemeen gezien als een schending van burgerrechten.

## Hoofdvraag
Waarom wordt er op luchthavens aan etnisch profileren gedaan door de Israëlische marechaussee? Wat zijn de ervaringen van anderen met vergelijkbare situaties bij aankomst op de luchthaven (bijvoorbeeld Palestijnen die in Israël wonen met een Israëlisch paspoort)? Wat zegt de Israëlische overheid over etnisch profileren op luchthaven Ben-Gurion?

![Desktop View](https://image.parool.nl/150918358/width/2480/etnisch-profileren-ondermijnt-de-samenleving){: w="300" h="200" }{: .right }{: .shadow } 

De vrouw naast mij heeft, net als ik, donkere ogen en donker haar en een Westers, maar ambigu uiterlijk. Ze woont en werkt in Israël en reist geregeld naar het buitenland. Toch wordt ze steeds weer apart gehouden en worden haar gegevens gecontroleerd. Uiteindelijk mag ze met haar roze papiertje en paspoort de luchthaven verlaten. Dat zal mij ook gebeuren, maar pas na een verdere ondervraging. In de tussentijd wacht ik op de witte tuinstoel in de aankomsthal, tegenover de rij passagiers uit mijn vlucht. Met enkele wissel ik blikken.

Ik voel schaamte dat ik hier zit, maar laat het niet merken. Ik hou mijn hoofd recht, zit breed op de witte tuinstoel en lees mijn boek terwijl ik wacht. Het etnisch profileren doet me denken aan hoe de Nederlandse marechaussee lange tijd heeft gewerkt. Amnesty International heeft hier ooit een rapport over geschreven. Na enige tijd word ik naar een kamer geroepen voor een ondervraging.

Er volgen vragen zoals wie ik ben, wat ik hier kom doen, welke boeken ik heb gelezen, of ik ooit in aanraking ben geweest met de politie, hoe lang ik hier blijf, en of ik de gegevens van mijn accommodatie en mijn retourticket kan laten zien. Ze vragen wat ik van het land weet, of ik er met iemand over heb gesproken, of ik iemand ken die het land kent, en welke plaatsen ik wil bezoeken. Ik begrijp dat deze vragen soms nodig zijn vanwege de politieke situatie, maar de manier waarop het gebeurt en het etnisch profileren gaan voor mij te ver.

## Conclusie
Dat ik zo behandeld word omdat ik er anders uitzie dan de gemiddelde bezoeker van het land, is moeilijk te bevatten. Ik heb vaker gereisd, maar ben nog nooit zo behandeld. Dit gedrag sijpelt door in de maatschappij, waardoor mensen bang worden en een groep mensen op basis van uiterlijke kenmerken wordt gedemoniseerd. Het zorgt voor beeldvorming dat de ander, met een ander uiterlijk, een potentieel gevaar vormt. Helaas is deze verdeeldheid alleen maar erger geworden sinds mijn reis. Op het moment dat ik er was, waren er spanningen, maar nog geen aanslag zoals die van 7 oktober 2023. Het verdriet, de achterdocht en de pijn van alle mensen in de regio zijn sindsdien alleen maar verergerd. Dit doet me veel verdriet, zowel voor de Israëlische burgers als voor de Palestijnse bevolking, met wie ze het land zouden moeten delen

